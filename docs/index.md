---
layout: page-with-side-nav
title: GEMMA Zaaktypecatalogus
---
# GEMMA Zaaktypecatalogus

Gemeenten werken aan het verbeteren van hun publieke dienstverlening, de besturing, interne bedrijfsvoering en de ondersteunende informatievoorziening. Het is hierbij belangrijk om meer grip te krijgen op de processen. Zaak- en procesgericht werken wordt daarbij als verbindend thema gezien. KING ondersteunt gemeenten hierbij onder andere met de GEMMA Zaaktypecatalogus 2 (ZTC2). De ZTC2 helpt gemeenten om het proces vanuit de 'vraag van een klant' (productaanvraag, melding, aangifte, informatieverzoek e.d.) tot en met het leveren van een passend antwoord daarop in te richten, inclusief de bijbehorende informatievoorziening.

De GEMMA ZTC2 bestaat uit de volgende onderdelen:

* het Begeleidend document met de visie van KING op de zaaktypecatalogus en de uitgangspunten, het gebruik, de opzet, en het informatiemodel van de GEMMA Zaaktypecatalogus 2,
* de Referentie-zaaktype-beschrijvingen (‘Bezwaar behandelen’, ‘Subsidieaanvraag behandelen’, etc.), die kunnen dienen als startpunt voor de uitwerking van eigen, daarvan afgeleide, zaaktypen,
* een Sjabloon voor het specificeren van een zaaktype, ook te gebruiken voor ‘het goede gesprek’ over de vertaling van een proces naar een zaaktype en voor het registreren van het zaaktype in een applicatie,
* een gedetailleerd informatiemodel (Informatiemodel ZTC, kortweg ImZTC),
* de vertaling daarvan naar een uitwisselformaat (StUF-ZTC),
* waardenlijsten voor de referentielijsten in ImZTC (i.c. ‘generieke documenttypen’),
* zaaktypecatalogi met standaard- en voorbeeldzaaktypen en
* een beschrijving van de wijze waarop de ZTC2 beheerd wordt (het Beheermodel).

Deze documenten treft u hieronder aan (het beheermodel maakt deel uit van het Begeleidend document). Zie ook de [toelichting op het werken met zaaktypen](https://www.gemmaonline.nl/index.php/Zaaktypen).

