---
layout: page-with-side-nav
title: GEMMA Zaaktypecatalogus
---
# GEMMA Zaaktypecatalogus

Gemeenten werken aan het verbeteren van hun publieke dienstverlening, de besturing, interne bedrijfsvoering en de ondersteunende informatievoorziening. Het is hierbij belangrijk om meer grip te krijgen op de processen. Zaak- en procesgericht werken wordt daarbij als verbindend thema gezien. VNG Realisatie ondersteunt gemeenten hierbij onder andere met de GEMMA Zaaktypecatalogus 2 (ZTC2). De ZTC2 helpt gemeenten om het proces vanuit de 'vraag van een klant' (productaanvraag, melding, aangifte, informatieverzoek e.d.) tot en met het leveren van een passend antwoord daarop in te richten, inclusief de bijbehorende informatievoorziening.

De GEMMA ZTC2 bestaat uit de volgende onderdelen:

* het Begeleidend document met de visie van VNG Realisatie op de zaaktypecatalogus en de uitgangspunten, het gebruik, de opzet, het informatiemodel van de GEMMA Zaaktypecatalogus 2 en een beschrijving van de wijze waarop de GEMMA ZTC2 wordt beheerd (het Beheermodel).
* de Referentie-zaaktype-beschrijvingen (‘Bezwaar behandelen’, ‘Subsidieaanvraag behandelen’, etc.), die kunnen dienen als startpunt voor de uitwerking van eigen, daarvan afgeleide, zaaktypen,
* een Sjabloon voor het specificeren van een zaaktype, ook te gebruiken voor ‘het goede gesprek’ over de vertaling van een proces naar een zaaktype en voor het registreren van het zaaktype in een applicatie,
* zaaktypecatalogi met standaard- en voorbeeldzaaktypen.

Deze documenten kunt u vinden in de [lijst met documenten](./Documentatie).

Ook de volgende documenten maken onderdeel uit van GEMMA ZTC2:
* een gedetailleerd informatiemodel (Informatiemodel ZTC 2.1, kortweg [ImZTC 2.1](https://vng-realisatie.github.io/Standaarden/documenten/GEMMA_ZTC2_-_Informatiemodel_v2.1_20140701.pdf)),
* [de vertaling daarvan naar een uitwisselformaat (StUF-ZTC)](https://vng-realisatie.github.io/StUF-ZTC/documenten/Verstuffing_ZTC.pdf),
* waardenlijsten voor de referentielijsten in ImZTC (i.c. ‘generieke documenttypen’),

 Zie ook de [toelichting op het werken met zaaktypen](https://www.gemmaonline.nl/index.php/Zaaktypen).
